<!DOCTYPE html><html><head>    
    <meta content="width=device-width,initial-scale=1,maximum-scale=1,user-scalable=no" name=viewport><meta charset=utf-8>
    <script src="jquery-1.11.3.min.js"></script>
    <link href="fSelect.css" rel="stylesheet" type="text/css">
    <script src="supabase.js"></script>
    <script src="tag.js"></script>
    <link rel="stylesheet" href="./init.css">
    <title>【原创】遇青石公</title>
    </head>
    <body><div class="BODY">
    <div class="BACK"><a href="../index.html">返回索引页</a></div>
    <h1>【原创】遇青石公</h1>
    <p class="author">杜鲁门</p>
    <p class="DATE">2011-02-26 06:52:57</p>
    <br><br>
    <div class="POST"><p>青石公，别号“忙”，黔人也，姓名不可考。初，太祖用事，黜青石公全族，公年少坐法，迁黔蛮荒之地。</p><p>公未弱冠，闻耄耋读《西厢记》，返家诵之于族人，众异之。及长，太宗即位，免罪。逢国朝大比，公列三甲，故得求学合肥。都中名士被贬者，多右迁合肥，而公师之，日进千里。从京师进学毕，行走户部。</p><p>公常保赤子之心，事得而行者，须臾不待。首辅变法，生民多流离，众议变法之道，公诘之。阿谀者探知，报诸京师。首辅以为谤，怒批云：“永不叙用”，以示杀鸡儆猴之意。虽如是，公不弃生民，奔波于华夏，呕心沥血。业因公而全者，不可胜数。公已当知天命之年，自叹力神衰退，虽欲效法廉颇，多不称意。遂开坛西河之旁，着意提携后进。或问之，必曰：“知无不言，言无不尽。”西河旁有河蟹将军，掌水事。公怜及西河众泳者，避将军，众以为然。</p><p>南国寒士，逡巡于西水。冬日萧瑟，不免万念翻腾：苍穹无极，仆在何处？似彼鸥邪，悄然而过，渺渺无痕。似彼流邪，激荡而去，洗石成沙。鸥有羽，方可上青天；流无韧，不能推细岩。惜哉，悲哉！韶华已逝，羽韧在安？瞎马深渊，危门在前。彷徨良久，遇青石公，曰：“公有何教仆？”对曰：“前，为汝画之！见异思迁，无序也；遇难而退，无恒也；浑浑噩噩，因循也；道也者，躬行而已矣，不积跬步而行千里者，未之闻也。小子思之！”</p><p>曰：“华夏得青石公，幸也。”</p> <br/> 通宝推：史文恭,伯威,拿华,钓者任公子,笑熬浆糊未糊,鹦鹉螺,大葱一根,<br/><small style="color:#505080">最后于2011-02-26 18:57:58改,共2次;</small></div>
    <div class="REPLY_LI">
    <h2>1 条留言</h2>
    <div class="LI">
    <div class="USER"><span class="NAME" id=1900010100000020110226193247></span>
    <div class="TIME">1900-01-01 00:00:00</div></div>
    <div class="SAY"></div>
    </div>
    </div>
    </div>
    <div class="BACK"><a href="../index.html">返回索引页</a></div>
    </body></html>